Patent
------
.. line-block::
   Angela Merkel mærkede tydelig
   at det gjorde ondt,
   at det sviede blidt,
   da hun opdagede
   at de havde taget patent
   på hendes navn.

   Det var mine forældres idé, sagde hun.

   Men nej.
   Det var for sent.
   Nu vil det koste,
   en sum penge
   med enheden €, $, £, eller krone,
   at de ikke havde tænkt så langt
   den gang,
   efter juli i 1954.

   Det var deres idé først, sagde hun.

   Men det var for sent.
   Glem det!
   De skulle have registreret det
   først.
   
   Man kan ikke bare tage patent på et navn, sagde hun.

   Nej, måske ikke.
   Men man kan,
   hvis man vil,
   på andet vis,
   op til flere vis,
   fratage andre
   retten til at benytte et navn,
   med mindre de betaler
   en sum penge
   med enheden €, $, £ eller krone.
   Og det var det de havde gjort.
   De andre.
