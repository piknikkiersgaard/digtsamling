Patent
------
.. line-block::
   Angela Merkel mærkede tydeligt
   at det gjorde ondt,
   at det sviede blidt,
   da hun opdagede
   at de andre havde taget patent
   på hendes navn.

   Mit navn var mine forældres idé først, sagde hun.

   Men nej,
   det var for sent.
   Nu ville det koste,
   et flercifret tal
   med enheden €, $, £, eller krone,
   at forældrene ikke havde tænkt så langt
   den gang,
   efter juli i 1954.

   Men det VAR virkelig mine forældres idé først, sagde hun.

   Hahahaha!, sagde de andre!
   For det var for sent.
   Glem det unge dame, sagde de andre!
   Forældrene havde måske idéen først,
   men de var ikke de første som registrerede,
   og betalte for at registrere,
   at de havde haft idéen først.
   
   De andre kan da ikke bare sådan tage patent på et navn, sagde hun.

   Nej, det kan de andre måske ikke.
   Men de andre kan,
   hvis de vil,
   og har penge nok,
   på andet vis,
   op til flere vis,
   fratage andre retten
   til at benytte et navn,
   med mindre de betaler
   et flercifret tal
   med enheden €, $, £ eller krone.
   Og det var det de havde gjort.
   De andre.
