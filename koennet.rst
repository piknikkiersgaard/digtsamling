Kønnet
------
.. line-block::
   Kønnet er af ingen betydning, sagde hen.

   Men det er det.
   Af betydning.

   Det er kønnet,
   mit svulmende, røde køn,
   som gør at hen gisper
   efter luft.
   Ikke når hen ser det.
   Senere.
   Når hen får det.
   Når hen bruger det.

   Du har et kønt køn, sagde hen.
   Tak, sagde hen.

   Det er kønnet som som gør ondt,
   som flytter mavesyre og madrester
   fra mavesæk
   til hals,
   til mund,
   kort tid efter at Monicas sko
   berørte det
   for hurtigt
   og for hårdt.
   Måske som sidste udvej?

   Det er kønnet som afgør om hen må
   sidde i en bestyrelse.
   Både før og efter en lovændring
   om kvoter.

   Det er kønnet som afgør om hen må
   arbejde som reparatør
   i en virksomhed som reparerer biler.
   Fordi forældrene
   og samfundet
   og normen
   ubevidst har bestemt det.
   Ubevidst opdragesle.
   Det var bestemt inden hen var født.
 
   Den altforklarende årsag.
   Den sjovinistiske tilgang.
   Den altopslugende fokus.
   Den sjofle unødvendighed.

   Det er kønnet som diskriminerer
   sig selv,
   sit eget, og
   det andet køn.

   Men føk kønsdiskrimination.
   Føk kønsfordomme.
   Føk kønsgeneraliseringer.

   Føk hem og hens mor
   som har opdraget hem.

   For det er med garanti en forælder med tissekone
   som har givet hem disse tanker.
   Det er med garanti en forælder med tissemand
   som har givet efter for disse tanker.
   For at få fred.
   For at få ro.
   For at få kønslig omgang
   med det andet køn.

   For hen havde jo ret. Hem med tissekonen.
   Hen kunne jo se at noget var galt. Hem med tissemanden.
   Selv om det var tale om et gran
   kønsligt magtmisbrug.
   Og stadig er det.
   At forkynde et forkønnet billede af kønnet.

   Men føk det.
   Føk forældrenes opføkede, forvirrede barn,
   med dets kønne køn.
   Det kønneste køn.

   Alt for kønt.
   Alt for sjovt.
   Alt for sjofelt.
   Alt for unødvendigt.
   Alt for kønnet.
   Alt forkønnet.
   Længe leve kønnet.
   Hurra for kønnet.
   Kønnet for alle.
   Alle for kønnet.
   Alle forkønnet.

   Den altforklarende årsag.
   Den sjovinistiske tilgang.
   Den altopslugende fokus.
   Den sjofle unødvendighed.

   Føk at sproget bliver unødigt reduceret
   og samtidig beriget og forkønnet.
   Til ære for dem som før følte sig udenfor.
   På bekostning af dem som nu føler sig udenfor.

   Men føk mig
   med dit svulmende, røde køn.
   Forvirret eller ej.
   Føk mig!
   Med dit køn.
   I nat.
