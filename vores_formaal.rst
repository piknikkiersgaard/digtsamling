Vores formål
------------
.. line-block::
   Alt, hvad vi laver,
   absolut alt, hvad vi laver,
   burde handle om at komme væk fra jorden.
   At flygte.
   At flytte.
   At flytte livet.

   Vi ved at det vil ske.
   Vi ved det.
   Det sker sikkert dagligt,
   andre steder,
   i verdensrummet.
   At solen vokser.
   At det bliver varmere.
   At det meste levende dør.
   At vandet fordamper.
   At alt liv går til grunde.
   At solen sluger hele jorden.
   At alle spor af mennesket forsvinder,
   eller hvad det nu er der bliver vores efterkommere.
   At det hele virker spildt.

   Alle celebrities,
   al musik,
   al kunst,
   alle film,
   alt som vi hver dag læser i aviserne,
   væksten i samfundet,
   den fineste mad,
   katastroferne,
   realitystjernerne,
   de reddede hunde,
   flygtninge.
   Det du lige nu læser.
   Alle billeder.
   Alle statusbeskeder.
   Det menneskelige fremskridt.
   Al viden.
   Alt bliver til intet.
   Intet.
   Intet.
   Intet.
   Intet.
   Intet.
   Intet andet end intet!

   Alle bekymringer.
   Alle konflikter.
   Alle magtkampe.

   Alle værdier.
   Alle tanker.
   Alle ideer.
   Alle råd.

   Alt.
   Det ophører med at eksistere.
   For altid.
   I evig fremtid.
   Til evig tid.
   Til intet.
   Intet!

   Forstår du?
   Intet!

   Vi ved at det vil ske.
   Vi ved det.
   Det er ikke noget,
   som nogen betvivler.
   Ikke nogen som jeg kender,
   har hørt om,
   eller har hørt om at andre har hørt om,
   eller kender.

   Vi ved at det vil ske.
   Vi ved det.
   Hvorfor har vi så,
   så travlt,
   med alt det andet?

   Vores ledere mangler vision!

   Vi,
   folket,
   mangler evnen
   til at vælge en leder
   med vision.

   Vi,
   folket,
   burde fjerne alle grænser,
   gå sammen,
   arbejde mod et fælles mål.

   Vores fokus er et andet sted.

   Men det betyder alligevel intet.
   Sådan er det bare.
   Så ubetydelige er vi.

   Med mindre vi faktisk kommer videre.
   Får spredt livet,
   til universets rekursive, runde hjørner,
   måske uden at vide det,
   eller aktivt invaderer de andre planeter,
   og fortrænger det eksisterende liv,
   eller lever side om side med dem,
   i harmoni,
   de andre væsner,
   bakterier,
   liv,
   en eller anden form for liv.

   Ja, så betyder det hele noget,
   alligevel,
   igen.

   I det mindste indtil intet betyder noget
   og alt ting står stille
   igen.
