Pølse
-----
.. line-block::
   Når man kommer dejlige,
   døde muskler, led, knogler og sener
   fra svin og hest
   igennem en kraftig, motoriseret kværn,
   af metal,
   og blander det som kommer ud,
   med ALT MULIG ANDET,
   så det bliver til en udefinerbar masse,
   og presser massen
   ind igennem en kinesisk renset dansk svinetarm,
   eller også bare noget tyndt plastik,
   så kalder man slutproduktet for "pølse".

   Danskerne kan godt lide pølser.
   De kan især godt lide at spise dem
   sammen med lidt hvidt brød, rå/ristet løg, sennep og ketchup.
   Ketchup lavet af lidt sukker, lidt eddike og æblemos.
   Nogen putter også dressing eller syltede agurker på pølsen.
   Eller ved pølsen.

   I nogle lande
   som vi normalt sammenligner os med,
   smører man den
   ind i rejesalat
   inden man putter den i munden.
   Det er noget jeg aldrig rigtig har forstået.
   Men det smager nok lidt bedre
   end hvis man ikke gør det.

   Kødcigaren.

   Mine egne tarme er aldrig blevet,
   og bliver nok aldrig,
   renset af en kineser.
   Men det er nok heller ikke et krav,
   at den tarm,
   eller tynde plastik,
   som massen skal igennem,
   skal være renset af en kineser,
   før man kan kalde slutproduktet for
   "pølse".
