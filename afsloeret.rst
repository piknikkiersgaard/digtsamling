Afsløret
--------
.. line-block::
   Helle sætter sig hurtigt ned
   og tager en smartphone frem.
   De engang stramme balder rammer det
   iskolde brædt.

   Smartphone i hånden---
   aflyttes og logges som
   alle andre smartphones i verden---
   hvornår mon det kommer frem?

   Den unge veltalende nørd,
   blæste i fløjten og
   blotlægger stadig de pinlige perversiteter
   begået af meget små store mænd

   I den gode sags tjeneste
   tages vores ånderum fra os
   med den ene hånd
   mens den anden rager til sig af velstand og magt

   Helle fører et enkelt ark af genbrugsrullen
   ned mellem balderne
   og trykker og trækker
   med den ene hånd
   mens den anden hånds finger
   trykker og trækker på den fedtede glasflade
   og overskriften siger: *AFSLØRET*
